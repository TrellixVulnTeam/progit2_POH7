=== Git'in Kısa Tarihçesi

Hayattaki harika olan diğer pek çok şey gibi, Git de biraz yaratıcı yıkım ve ateşli tartışmaların sonucunda ortaya çıktı.

Linux kerneli oldukça geniş bir kapsama sahip bir açık kaynaklı yazılım projesidir.(((Linux)))
Linux kernelinin bakım süresinin büyük bir kısmında (1991-2002) yazılıma yapılan değişiklikler yamalar ve arşivlenmiş dosyalarla aktarıldı.
2002 yılında Linux kernel projesi tescilli bir dağıtık versiyon kontrol sistemi(DVKS) olan Bitkeeper'i kullanmaya başladı.

2005 yılında Linux kernelini geliştiren toplulukla Bitkeeper'i geliştirmiş olan ticari şirket arasındaki ilişkiler koptu ve Bitkeeper'in dağıtık versiyon kontrol sisteminin ücretsiz olma durumu şirket tarafından kaldırıldı.

Bu da Linux'u geliştiren topluluğun (özellikle Linux'un yaratıcısı olan Linus Torvalds'ın) Bitkeeper'i kullanırken edindiği deneyimler üzerinden kendi dağıtık versiyon kontrol sistemini geliştirmek istemesine sebep oldu.(((Linus Torvalds)))

Geliştirilecek olan yeni sistemin bazı hedefleri şunlardı:

* Hız
* Minimal tasarım
* Lineer olmayan geliştirme için güçlü destek (binlerce paralel dal desteği)
* Tamamen dağıtık olması
* Devasa projeleri Linux kerneli verimliliğinde destekleyebilmesi (hız ve veri büyüklüğü açısından)

2005 yılında ortaya çıkışından beri Git, kullanımı kolay olacak şekilde hem evrilip hem de olgunlaşmasına rağmen, ilk baştaki hedeflerini ve özelliklerini koruyabildi.
Müthiş derecede hızlı, devasa projelerde bile inanılmaz verimli ve lineer olmayan geliştirme için harika bir dallanma sistemine sahip.
(Daha fazlası için: <<ch03-git-branching#ch03-git-branching>>)
